---
layout: post
title:  "Verktyg"
author: "Mattias Andersson"
date:   2017-01-01 11:36:00
categories: web
comments: true
---

För att skapa den här webbplatsen har jag använt några olika verktyg och 
tekniker. 

Själva webbplatsen är skapad med hjälp av en *static site 
generator*. Till det har jag använt en *css-preprocessor* för att generera 
css. Till hjälp för robotar och andra finns *robots.txt* och *humans.txt*. 
Kommentarer har implementerats med hjälp av [Disqus] och för att webbplatsen 
skall delas på ett bra sätt på sociala medier så har jag använt mig af *Open 
Graph.*

## Preprocessad css

Normal css har en del svagheter som  gör att det snabbt kan bli tungarbetat 
om man arbetar på ett större projekt. Till exempel finns ingen möjlighet att 
använda variabler. Det gör att man upprepa sig ganska många gånger om man 
exempelvis vill sätta samma färg på flera olika element.

Med hjälp av en css-preprocessor kan man utvidga css-språket med diverse 
delar som råder bot på de värsta svagheterna. Till den är webbplatsen har jag
använt mig av [Sass]. Specifikt har jag använt mig av Sass möjligheter till 
att definiera variabler, göra beräkningar, nästla css-selektorer och att 
använda mixins.
 
Fördelarna med en css-preprocessor är att man får en bättre organiserad och 
mer DRY css. En av de största styrkorna är att man kan använda variabler och 
att man därmed slipper upprepa samma värde om och om igen.

Den här tekniken har så klart även några nackdelar. Det blir till exempel 
svårare att debugga css-koden då browsern ser den slutliga rena css-koden och
inte det man själv skrivit. Detta kan dock lösas med hjälp av *source maps.*
Komplexiteten ökar också genom att man behöver fler verktyg för att bygga sin
webbplats. Och byggtiderna ökar därigenom.

Jag skulle dock säga att fördelarna på det hela taget överväger och att 
utvecklingsprocessen blir betyligt smidigare om man använder en 
css-preprocessor.

## Statiska sidgeneratorer

En *statisk sidgenerator* (*static site generator/SSG*) är ett verktyg för 
att skapa html-sidor med hjälp av diverser mallar. Jämfört med att skriva all 
html-kod för hand så blir det enklare att underhålla en webbplats då man kan 
sätta ihop olika delar till den hel sida och därigenom slippa att upprepa sig
med att till exempel lägga till samma navigeringselement på varje sida man gör.
 
Man skiljer också innehållet från design och struktur av webbplatsen då man 
kan skriva texterna i till exempel *markdown*.
 
En SSG lämpar sig bäst för webbplatser där den som driver webbplatsen 
vet när den måste genereras på nytt, dvs för sådant innehåll som inte behöver 
genereras dynamiskt av servern vid varje förfrågan. Om man till exempel har en 
webbplats där man kan boka biljetter lämpar sig förmodligen inte in SSG. 
Vissa dynamiska delar som till exempel kommentarer kan man få in på statiska 
sidor med hjälp av en externa tjänster och javascript.

[Disqus]: https://disqus.com/
[Sass]: http://sass-lang.com/

